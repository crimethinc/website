# Su CrimethInc.

## Cos’è lo psicoreato?

**Lo psicoreato è tutto ciò che sfugge al controllo:** il sogno a occhi aperti in classe, la voce fuori dal coro, i murales che non smettono di parlare nemmeno sotto le leggi marziali. È quell’idea persistente che le cose potrebbero essere differenti, che non vi è nulla di naturale o inevitabile nell’ordine sociale dominante in cui l’amministrazione la fa da padrone, tutto ciò che non può essere catalogato o mostrato su schermo è psicoreato. È quello spirito di ribellione senza il quale la libertà è letteralmente [impensabile](https://moxie.org/2013/06/12/we-should-all-have-something-to-hide.html).

## Cos’è CrimethInc.?

**CrimethInc. è un’alleanza ribelle** — una società segreta impegnata per la diffusione dello psicoreato. È una fucina di cervelli che produce idee e azioni provocatorie, una sfinge che pone quesiti fatali per le superstizioni della nostra epoca.

**CrimethInc. è uno slogan per l’azione collettiva anonima.** Non è un'organizzazione associativa, ma la portavoce di desideri che riguardano tutta la popolazione. Chiunque può essere CrimethInc. - potrebbe essere il tuo vicino di casa o la persona seduta accanto a te sull'autobus. Tu e i tuoi amici avete già dato vita a un [gruppo di affinità](http://destructables.org/node/54), il modello organizzativo più adatto a intraprendere tattiche di guerriglia, pronti a scendere in campo per combattere tutte quelle forze che minacciano la vostra libertà.

**CrimethInc. è una rete internazionale di aspiranti rivoluzionari** che si estende dal Kansas a Kuala Lumpur. Da oltre vent’anni, pubblichiamo news, analisi, [libri](/books), [riviste](/journals), [poster](/posters), [video](/videos), [podcast](/podcast) e una vasta gamma di altre risorse - tutte libere da copyright, prodotte e distribuite da volontari, senza l’appoggio di nessun finanziamento esterno o tendenze di mercato. Coordiniamo anche  [conferenze](/2015/12/28/report-to-change-everything-us-tour), [dibattiti](/2012/09/17/post-debate-debrief-video-and-libretto) e molti altri eventi pubblici. Anche se di rado cerchiamo riconoscimento pubblico per i nostri sforzi, tutto ciò che facciamo è informato dalla nostra partecipazione ai movimenti sociali.

**CrimethInc. è un’impresa estrema.** Mentra questa società si avvicina sempre più all’annientamento, noi puntiamo tutto sulla possibilità di poter aprire una via di fuga verso un altro futuro. Anziché competere per il capitale sociale o venderci al miglior offerente, ci siamo buttati completamente nella lotta per un mondo migliore. Ti invitiamo a fare lo stesso.

## Informazioni generali

_E-mail:_ \\
[contact@crimethinc.com](mailto:contact@crimethinc.com)

_Mastodon:_ \\
[@crimethinc@todon.eu](https://todon.eu/@CrimethInc)

_Bluesky:_ \\
[@crimethinc.com](https://bsky.app/profile/crimethinc.bsky.social)

## Vendita per corrispondenza

**Posta:**\\
CrimethInc. Far East\\
PO Box 4671\\
Salem OR, 97302

**_E-mail:_** \\
[store@crimethinc.com](mailto:store@crimethinc.com)

## Una nota sullo spam

### Assicuratevi che le _vostre_ e-mail non siano contrassegnate come spam:

Noi utilizziamo filtri antispam superaggressivi perché odiamo lo spam e riceviamo più di mille e-mail di questo tipo ogni giorno. Ciò detto, quasi tutte le vere e-mail che inviate ci vengono recapitate. Tuttavia - in rare, rarissime occasioni - potrebbe capitare anche che queste possano essere bloccate, quindi, potremmo non riceverle.  Per avere l’assoluta certezza che ci arrivino, _non_ allegate GIF, non utilizzate le parole spam, pene, viagra, ecc.; e _inserite_ questa frase (eccetto le virgolette) in qualunque parte della vostra e-mail: “Magic Anarchist Text.”

### Assicuratevi che le _nostre_ e-mail non vengano contrassegnate come spam:

Per qualche motivo, potrebbe capitare che i servizi di posta elettronica come Hotmail, Yahoo, AOL e Gmail (e anche altri più piccoli) decidano che tutte le e-mail inviate da crimethinc.com siano spam. Pensiamo che questo abbia a che fare con utenti che sbagliano a contrassegnare le e-mail di ordine come spam - per favore, non fatelo. Per essere sicuri di ricevere le nostre e-mail, impostate un filtro per la parola “crimethinc” o salvate *@crimethinc.com in rubrica o in una allowed list - insomma, fate tutto ciò che è necessario per assicurarvi che non vengano contrassegnate come spam.

## Distribuzione attiva

__**Posta:**__\\
Active Distribution,\\
BM ACTIVE,\\
London,\\
WC1N 3XX,\\
England

_**E-mail:**_\\
[jon@activedistribution.org](mailto:jon@activedistribution.org)

***

> **_Ovviamente, Signori, se temete per la moralità delle vostre mogli, per l’educazione dei vostri figli, per la serenità dei vostri investitori, per la sottomissione delle vostre amanti e dei vostri animali domestici, per la sicurezza delle vostre poltrone e delle vostre prigioni privatizzate e allevamenti industriali, il modo in cui i vostri bordelli hanno la licenza e la sicurezza dello Stato… allora avete ragione. Ma cosa potete farci? Siete marci e il fuoco è stato appiccato._**
{: .darkred}
